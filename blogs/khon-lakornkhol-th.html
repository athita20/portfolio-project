<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Khon and Lakorn Khol</title>

    <link rel="stylesheet" href="/style.css">
    <link href="https://cdn.jsdelivr.net/npm/bootstrap@5.1.3/dist/css/bootstrap.min.css" rel="stylesheet" integrity="sha384-1BmE4kWBq78iYhFldvKuhfTAU6auU8tT94WrHftjDbrCEXSU1oBoqyl2QvZ6jIW3" crossorigin="anonymous">
   
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Playfair+Display:wght@700&family=Poppins:ital,wght@0,400;0,700;1,400&family=Sarabun:ital,wght@0,400;0,700;1,400&display=swap" rel="stylesheet">

    <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js" integrity="sha384-ka7Sk0Gln4gmtz2MlQnikT1wXgYsOg+OMhuP+IlRH9sENBO0LRn5q+8nbTov4+1p" crossorigin="anonymous"></script>
    <script src="https://kit.fontawesome.com/24baea5853.js" crossorigin="anonymous"></script>
</head>
<body>
    <nav class="navbar navbar-expand-lg navbar-light bg-white mb-5 fixed-top">
        <div class="container">
          <a class="navbar-brand" href="index.html">AthitaKuan-Cello</a>
          <button
            class="navbar-toggler"
            type="button"
            data-bs-toggle="collapse"
            data-bs-target="#navbarNav"
            aria-controls="navbarNav"
            aria-expanded="false"
            aria-label="Toggle navigation">
            <span class="navbar-toggler-icon"></span>
          </button>
          <div class="collapse navbar-collapse" id="navbarNav">
            <ul class="navbar-nav">
              <li class="nav-item">
                <a class="nav-link" aria-current="page" href="/">Home</a>
              </li>
              <li class="nav-item">
                <a class="nav-link" href="/about.html" title="About Athita">About</a>
              </li>
              <li class="nav-item">
                <a class="nav-link" href="/about.html#music-channels" title="About Athita">Music</a>
              </li>
              <li class="nav-item">
                <a class="nav-link active" href="/blogs.html" title="">Blogs</a>
              </li>
              <li class="nav-item">
                <a class="nav-link" href="/app.html" title="">App</a>
              </li>
              <li class="nav-item">
                <a class="nav-link" href="/contact.html" title="Contact Athita">Contact</a>
              </li>
            </ul>
          </div>
        </div>
      </nav>

   <div class="container">
       <div class="content">
           <div>
           <h1>โขน-ละครโขล</h1>
           <h3 class="">วัฒนธรรมศิลปะการแสดงร่วม</h3>
           <div class="row">
               <div class="col-xl-6">
                   <img src="../images/khon.jpg" class="img-fluid rounded" alt="">
               </div>
               <div class="col-xl-6 mt-4">
                   <p>โขนของประเทศไทย และละครโขลของประเทศกัมพูชา ได้กลายเป็นประเด็นถกเถียงระหว่างคนทั้งสองชาติ เมื่อแต่ละประเทศต่างยื่นศิลปะการแสดงสวมหัวโขนของตนต่อองค์การยูเนสโกเพื่อการพิจารณาขึ้นทะเบียนตามอนุสัญญามรดกทางวัฒนธรรมที่จับต้องไม่ได้ในปี พ.ศ. 2559 และ 2560 ตามลำดับ</p>
                   <p>ทั้งโขนและละครโขล เป็นศิลปะการแสดงท่วงท่าที่มีการใส่หัวโขน โดยแสดงเรื่องราวจากวรรณกรรมเรื่องรามายณะ มีตัวแสดงหลักเหมือนกันคือ มนุษย์ ยักษ์ และลิง ลักษณะการเต้นและเครื่องแต่งกายมีลักษณะคล้ายกัน อีกทั้งยังมีผู้บรรยาย กลุ่มนักร้อง และวงดนตรีประกอบที่มีลักษณะคล้ายคลึงกัน จึงเกิดคำถามขึ้นบนโลกออนไลน์ระหว่างคนทั้งสองชาติว่า ใครกันแน่ที่เป็นเจ้าของศิลปะการแสดงแขนงนี้</p>               
                </div>
           </div>
           <h3 class="mt-3 mb-3">ประวัติศาสตร์ร่วมไทย-เขมร</h3>
           <p>
            หลักฐานเก่าแก่ที่สุดเกี่ยวกับการแสดงละครรามายณะคือภาพสลักกำแพงหินของปราสาทนครวัดในช่วงศตวรรษที่ 10 ในเมืองเสียมเรียบ(1) ซึ่งอดีตคืออาณาจักรขอม ราชสำนักขอมมีความศรัทธาในศาสนาพราหมณ์จึงได้นำเอาฉากเรื่องราวจากรามายณะมาสลักบนกำแพง เรื่องรามายณะยังถูกนำมาใช้ในละครเงาของขอม ซึ่งต่อมาได้วิวัฒนาการเป็นละครโขลในยุครุ่งเรืองของนครวัด
           </p>
           <p>
            ส่วนหลักฐานที่เก่าแก่ที่สุดของโขนที่ปรากฏในสยามคือจดหมายเหตุลาร์ ลูแบร์ บันทึกของทูตจากฝรั่งเศสผู้มีโอกาสได้สังเกตูการณ์การแสดงที่มีการสวมหัวโขนในศตวรรษที่ 17 ยุคสมัยของพระนารายณ์มหาราช อย่างไรก็ตามมีความเชื่อกันว่า โขนนั้นวิวัฒนาการมาจากการละเล่นชักนาคดึกดำบรรพ์ในพิธีกรรมทางศาสนา-การเมืองในพระราชพิธีอินทราภิเษก ตามความเชื่อของลัทธิเทวราชของศาสนาพราหมณ์-ฮินดู(2) ซึ่งทหารและข้าราชบริพารจะต้องแต่งเป็นยักษ์ และลิงจากเรื่องรามเกียรติ์ เพื่อจำลองฉาก “กวนเกษียรสมุทร” ตามตำนาน ตั้งแต่ศตวรรษที่ 15 เป็นต้นมา(3)
           </p>
           <p>
            การละเล่นชักนาคดึกดำบรรพ์นั้นได้รับอิทธิพลมาจากพิธีการในราชสำนักขอม อันมีหลักฐานปรากฏเป็นภาพสลักฉากกวนเกษียรสมุทร ซึ่งเป็นฉากการสู้รบในรามายณะบนระเบียงคดปราสาทนครวัด(4) เป็นที่ชัดเจนว่าในช่วงศตวรรษที่ 14-15 ที่สยามรุกรานอาณาจักรขอม ได้มีการนำเอาศิลปะแบบขอม ศิลปินขอม รวมไปถึงระบบและพิธีของราชสำนักขอมกลับไปยังสยามด้วย(5) ทั้งการละเล่นชักนาคดึกดำบรรพ์ วรรณกรรมอันโด่งดังของสยามเรื่องโองการแช่งน้ำ และพิธีการราชสำนักสยามในสมัยอยุธยา ล้วนปรับใช้มาจากพิธีปฏิบัติของราชอาณาจักรขอมอย่างเห็นได้ชัด(6)
           </p>
           <p>
            ในขณะที่โขนในราชสำนักสยามได้มีการพัฒนามาอย่างต่อเนื่อง ศิลปะแขนงต่างๆของขอม รวมไปถึงละครโขลนั้นต่างเลือนหายจากการล่มสลายของอาณาจักรขอมในศตวรรษที่ 15 จนกระทั่งในศตวรรษที่ 19 กษัตริย์กัมพูชา นักองด้วงได้พยายามฟื้นฟูศิลปะละครโขลโดยรับเอาอิทธิพลจากโขนในสมัยรัตนโกสินทร์ช่วงต้น อย่างไรก็ตามความนิยมของละครโขลก็สิ้นสุดลงเมื่อนักองด้วงสิ้นพระชนม์ อีกทั้งยังถูกกระทบจากการกวาดล้างทางวัฒนธรรมซ้ำอีกครั้งจากเขมรแดงในเวลาต่อมา
           </p>
           <h3 class="mt-5 mb-3">เนื้อเรื่อง ท่วงท่า และดนตรี</h3>
           <p>
            เนื้อเรื่องที่ใช้ในการแสดงโขน และละครโขล มาจากวรรณกรรมเพียงเรื่องเดียว คือเรื่องรามายณะจากอินเดีย โดยทั้งสองชาติต่างมีเรื่องราวรามายณะในแบบฉบับของตนเอง เรื่องรามายณะในไทยต่างรู้จักในชื่อ รามเกียรติ์ ซึ่งถูกราชนิพนธ์โดยกษัตริย์หลายพระองค์ เช่น พระเจ้าตากสิน พระพุทธยอดฟ้าจุฬาโลก และพระพุทธเลิศหล้านภาลัย ในขณะที่แบบฉบับของเขมรมีชื่อว่า เรียมเกร์ ซึ่งสามารถสืบย้อนที่มากลับไปตั้งแต่ศตวรรษที่ 10(7)
           </p>
           <p>
            หนึ่งในท่าพื้นฐาน และการเคลื่อนไหวมาตรฐานของยักษ์ และลิง ทั้งในโขนและละครโขล คือท่าฉีกขา อาจมีที่มาจากลักษณะท่าทางของกบ เมื่อในอดีต 2500 ปีก่อน ผู้คนได้บูชากบ ซึ่งเป็นสัญลักษณ์ของฝน นำมาซึ่งความอุดมสมบูรณ์ในการเพาะปลูก โดยมีหลักฐานเป็นภาพวาดสีบนผนังถ้ำในแถบภาคตะวันออกเฉียงเหนือของประเทศไทย(8)
           </p>
           <p>
            องค์ประกอบดนตรีที่ใช้ในโขนและละครโขลมีความคล้ายคลึงกันอย่างมาก วงดนตรีพิณเพียตของเขมรและวงดนตรีปี่พาทย์ของไทยเกี่ยวโยงกันอย่างแนบแน่น(9) อย่างไรก็ตาม หากพิจารณาอย่างละเอียดจะพบว่ารายละเอียดของดนตรีที่ใช้ในการแสดงมีความแตกต่างกันอย่างมาก ต่างคนต่างใช้ภาษาของตนเอง โดยภาษาไทยนั้นมีระดับเสียงวรรณยุกต์ ในขณะที่ภาษาเขมรนั้นไม่มีระดับเสียง ความแตกต่างในจุดนี้เป็นสาเหตุให้ระบบและวิธีการขับร้องของเพลงไทยและเขมรมีความแตกต่างกัน รวมไปถึงธรรมชาติของเสียงที่แตกต่างกันในขณะที่ผู้บรรยายพากย์ขณะทำการแสดงย่อมส่งผลต่อท่วงท่าการเคลื่อนไหวของผู้แสดงในลักษณะที่ต่างกัน
           </p>
           <h3 class="mt-5 mb-3">
            บทบาทและความสำคัญ
           </h3>
           <p>
            บทบาทของละครโขลในช่วงนครวัดมีความเกี่ยงโยงกับพิธีการในราชสำนักขอม เช่นเดียวกับโขนในสมัยอยุธยาซึ่งมีบทบาทในราชสำนักสยาม โขนถูกพัฒนาอย่างต่อเนื่องในราชสำนัก และต่อมาโขนในประเทศไทยได้เติบโตขยายออกนอกราชสำนักเข้าสู่สาธารณะชน ผู้หญิงเริ่มมีส่วนเกี่ยวข้องและสามารถแสดงบทมนุษย์ โขนได้กลายมาเป็นสื่อบันเทิงของคนทั่วไป โดยถูกนำมาแสดงในโรงละครและเวทีกลางแจ้ง อีกทั้งยังได้รับความสนับสนุนจากกระทรวงวัฒนธรรมไทย
           </p>
           <p>
            ในส่วนของละครโขลซึ่งได้หมดความสำคัญไปจากราชสำนัก หลังจากการสิ้นพระชนม์ของนักองด้วง ในเวลาต่อมาละครโขลได้ถูกก่อร่างขึ้นอีกครั้งในบริบทของหมู่บ้าน(10) แต่ก็กระนั้นก็เกือบสูญหายในช่วงเขมรแดง แม้ว่าสำนักงานศิลปะวัฒนธรรมของกัมพูชาได้มีการฟื้นฟูและอนุรักษ์ละครโขล แต่มีเพียงหมู่บ้านเดียวที่รอดพ้นจากการกวาดล้างทางวัฒนธรรมของเขมรแดงและชาวบ้านยังคงสืบสานการแสดงละครโขลในชีวิตจริง
           </p>
           <p>
            ละครโขลวัดสวายอันเด็ตเป็นคณะแสดงของวัด และมีบทบาทในชีวิตจริงของผู้คน โดยได้มีการแสดงในพิธีกรรมต่างๆที่เกี่ยวข้องกับฤดูเกี่ยวข้าวและชีวิตของเกษตรกร ละครโขลยังคงแสดงโดยผู้ชายทั้งหมด แต่กระนั้นละครโขลก็เป็นกิจกรรมที่ผู้คนทั้งหมู่บ้านทั้งชายและหญิงต่างมีส่วนร่วมทั้งโดยทางตรงและทางอ้อม
           </p>
           <h3 class="mt-5 mb-3">
            โขนและละครโขลเป็นสิ่งเดียวกันหรือไม่?
           </h3>
           <p>
            โขนและละครโขลมีประวัติศาสตร์ร่วมกัน โขนได้รับอิทธิพลจากราชสำนักขอมในอดีต หลายศตวรรษต่อมาละครโขลได้รับอิทธิพลจากโขนในสมัยรัตนโกสินทร์ การที่ชาติใดชาติหนึ่งจะยึดความเป็นเจ้าของของศิลปะแขนงนี้นั้นเป็นสิ่งที่เป็นไปไม่ได้ เนื่องจากศิลปะการแสดงแขนงนี้คือศิลปะร่วมของทั้งสองวัฒนธรรม นอกเหนือไปจากนี้ ศิลปะการแสดงสวมโขนไม่ได้ปรากฏที่ไทยและกัมพูชาเท่านั้น แต่ยังปรากฏในประเทศอื่นในแถบเอเชียตะวันออกเฉียงใต้
           </p>
           <p>
            โขนและละครโขลนั้นเป็นศิลปะการแสดงแขนงเดียวกันมีรากเดียวกัน แต่ไม่ใช่สิ่งเดียวกัน โขนและละครโขลต่างมีรายละเอียดและเอกลักษณ์เฉพาะตน มีวิวัฒนาการในสภาพสังคมและวัฒนธรรมที่แตกต่างกัน หากเปรียบเทียบกับชนิดพันธุ์ของเมล็ดข้าว แม้จะเป็นข้าวเหมือนกัน ข้าวแต่ละชนิดไม่เหมือนกัน และต่างมีลักษณะและรสชาติที่แตกต่างกัน
           </p>
           <div class="row">
               <div class="col-xl-6">          
                       <h3 class="mt-4 mb-3">
                        การถอดบทเรียนจากการถกเถียงความเป็นเจ้าของ
                       </h3>
                       <p>
                        การที่ผู้คนของแต่ละชาติออกมาทวงความเป็นเจ้าของของศิลปะที่มีรากร่วมกันนั้นสะท้อนถึงการเรียนการสอนประวัติศาสตร์ภายใต้แนวคิดชาตินิยม ความเป็นชาติที่นิยามด้วยเส้นแบ่งเขตดินแดนและการเล่าเนื้อหาประวัติศาสตร์ที่เอนเอียงเข้าข้างตนเองนั้นเป็นปัญหา และยังเป็นสาเหตุที่ทำให้ความขัดแย้งภายในชุมชนอาเซียนหยั่งรากลึกลงไป ในความเป็นจริงนั้น ดินแดนของแต่ละชาติต่างเชื่อมติดกัน ตัวอย่างที่ชัดเจนคือปราสาทหินพิมายในจังหวัดนครราชสีมาของไทยนั้นเป็นสถาปัตยกรรมและศิลปกรรมแบบขอม ทั้งยังมีภาพสลักตำนานรามายณะตั้งแต่ในศตวรรษที่ 10(11) จังหวัดนครราชสีมาซึ่งเป็นส่วนหนึ่งของไทยในปัจจุบันนั้นตกอยู่ใต้อิทธิพลของอาณาจักรขอมในอดีต
                       </p>
               </div>
               <div class="col-xl-6">
                   <img src="../images/khon2.jpg" class="img-fluid rounded" alt="">
               </div>
           </div>
           <p>
            แทนที่จะให้ความสำคัญกับเส้นแบ่งอาณาเขตดินแดน การเรียนประวัติศาสตร์โดยเน้นที่เรื่องราวของการเกิด การขยายตัว การเคลื่อนย้าย หรือการสูญสิ้นของผู้คน วัฒนธรรม อารยธรรม ในบริเวณนั้นๆ จึงมีความเหมาะสมกว่า เช่นเดียวกับการศึกษาศิลปะดนตรีในแถบอาเซียนและอารยธรรมสุวรรณภูมินั้นมีความจำเป็นที่จะต้องมองไปที่บริบทโดยรวมของทั้งภูมิภาค
           </p>
           <h3 class="mt-5 mb-3">
            ความขัดแย้งจากการขึ้นทะเบียนยูเนสโก สื่อ และในอนาคตข้างหน้า
           </h3>
           <p>
            หากพิจารณารายละเอียดของการขึ้นทะเบียนของโขนแะละครโขลจะเห็นว่าไม่มีประเด็นไหนเลยที่จะต้องมาแย่งชิงสิทธิ์ความเป็นเจ้าของ โขนของไทยได้รับขึ้นทะเบียนยูเนสโกในปี 2560 ในรายการตัวแทนมรดกทางวัฒนธรรมของมนุษยชาติ(Resentative list)(12) ส่วนโขลวัดสวายอันเด็ตของกัมพูชาได้รับการขึ้นทะเบียนในปี 2561 ในหมวดรายการที่ต้องได้รับการสงวนรักษาอย่างเร่งด่วน (List of ICH in Need of Urgent Safeguarding)(13) เนื่องจากมีความเสี่ยงที่จะหายสาบสูญ ในส่วนของยูเนสโกนั้นก็ไม่ได้ให้กรรมสิทธิ์ของศิลปะการแสดงนี้แก่ชาติใดชาติหนึ่ง แต่ทำหน้าที่เน้นย้ำความสำคัญของมรดกทางวัฒนธรรมนี้ต่อประชาคมโลก
           </p>
           <p>
            อย่างไรก็ตาม ความขัดแย้งลักษณะนี้อาจเกิดขึ้นอีกในอนาคตข้างหน้า เนื่องจากประเทศในอาเซียนต่างมีวัฒนธรรมร่วม และมีศิลปะแขนงต่างๆที่มีความคล้ายคลึงกัน เช่น วงปี่พาทย์ของไทย และวงพิณเพียตของเขมร ยูเนสโกในฐานะองค์การระดับสหประชาชาติควรตระหนักถึงความขัดแย้งที่อาจเกิดขึ้นได้ระหว่างสองประเทศ รวมไปถึงควรรับรู้เกี่ยวกับศิลปะของอาเซียนที่มีความเป็นอันหนึ่งอันเดียวกัน นอกจากนี้สื่อต่างๆควรที่จะนำเสนอมุมมองที่เหมาะสมเมื่อมีการโต้แย้งประเด็นมรดกทางวัฒนธรรมของชาติใดชาติหนึ่ง
           </p>
           <p>
            สุดท้ายนี้ การร่วมมือกันระหว่างศิลปิน นักดนตรี ครู และองค์กรในอาเซียนจะเป็นกุญแจในการส่งเสริมศิลปะแขนงนี้ให้ยังคงเจริญงอกงามในสภาพแวดล้อมและบริบทของยุคโลกาภิวัฒน์ มิเช่นนั้นแล้วการนั่งเถียงกันว่าศิลปะชนิดนี้เป็นของใครจะไม่มีความหมายใดๆเลย หากปราศจากคนดูคนฟังที่ยังซาบซึ้งและชื่นชมศิลปะการแสดงนี้อย่างแท้จริง
           </p>
           <br>
           <br>
           <h4>
               Endnotes
           </h4>
           <ol class="endnote-list">
               <li>
                สุจิตต์ วงษ์เทศ, “โขน เป็นวัฒนธรรมร่วมของอาเซียน ไม่เป็นของใครฝ่ายเดียว หรือพวกเดียว,” มติชนออนไลน์ 7 มิถุนายน 2559, matichon.co.th/columnists/news_164697.
               </li>
               <li>
                สุจิตต์ วงษ์เทศ, “ชักนาคดึกดำบรรพ์ ต้นทางโขน ศาสนา-การเมือง ในอินทราภิเษก,” มติชนออนไลน์ 10 - 16 พฤษภาคม 2562, https://www.matichonweekly.com/column/article_193715.
               </li>
               <li>
                “Khon: the Masked Pantomime,” Asian Traditional Theatre and Dance, Theatre Academy of the University of the Arts Helsinki, accessed July 3, 2021, https://disco.teak.fi/asia/khon-the-masked-pantomime/. 
               </li>
               <li>
                วงษ์เทศ, “ชักนาคดึกดำบรรพ์.”
               </li>
               <li>
                Sam-ang Sam, “the Pin Peat Ensemble: its History, Music, and Context” (PhD diss., Wesleyan University, 1988), 18. 
               </li>
               <li>
                Wongthes, “Khon is a Shared Culture of ASEAN.”
               </li>
               <li>
                “Reamker: the Cambodian Version of Ramayana,” Center for Global Education, Asia Society, accessed July 3, 2021, https://asiasociety.org/education/reamker.
               </li>
               <li>
                วงษ์เทศ, “โขน เป็นวัฒนธรรมร่วมของอาเซียน.”
               </li>
               <li>
                Terry Miller, and Sam-ang Sam, “The Classical Music of Cambodia and Thailand: The Study of Distinctions,” Ethnomusicology 39, no. 2 (Spring-Summer, 1995): 232-233.
               </li>
               <li>
                “Lakhon Khol,” Asian Traditional Theatre and Dance, Theatre Academy of the University of the Arts Helsinki, accessed July 3, 2021, https://disco.teak.fi/asia/lakhon-khol-2/.
               </li>
               <li>
                สุจิตต์ วงษ์เทศ, “ลุ่มน้ำมูล แหล่งเดิมบรรพชนขอมกัมพูชา,” มติชนออนไลน์ 31 มีนาคม 2559, https://www.matichon.co.th/columnists/news_90821.
               </li>
               <li>
                “Khon, Masked Dance Drama in Thailand,” UNESCO Intangible Cultural Heritage, accessed July 3, 2021, https://ich.unesco.org/en/RL/khon-masked-dance-drama-in-thailand-01385.
               </li>
               <li>
                “Lkhon Khol Wat Svay Andet,” UNESCO Intangible Cultural Heritage, accessed July 3, 2021, https://ich.unesco.org/en/USL/lkhon-khol-wat-svay-andet-01374.
               </li>
           </ol>
        </div>           
        </div>
   </div>
</body>
</html>